Avrupa Yerel Yönetimler Özerklik Şartı
| İmzalanma | 15 Ekim 1985 |
|---|---|
| Yer | Strazburg, Fransa |
| Yürürlük | 1 Eylül 1988 |
| Korunma yeri | Strazburg, Fransa |
| Vikikaynak'ta Mahalli İdareler Avrupa Antlaşması |
Avrupa Yerel Yönetimler Özerklik Şartı ya da Mahalli İdareler Avrupa Antlaşması, Avrupa Konseyi tarafından imzaya açılan, yerel yönetimlerin merkezi otoriteden özerkliğini garanti eden bir anlaşmadır.
Avrupa Konseyi arşivlerinde saklanan bu sözleşme, İngilizce ve Fransızca olarak ve her iki metin de aynı derecede geçerli olmak üzere, tek nüsha halinde 15 Ekim 1985 tarihinde Strazburg'da düzenlenmiştir.
Şartın denetimi
[değiştir | kaynağı değiştir]Kongrenin Görevi
[değiştir | kaynağı değiştir]Yerel ve Bölgesel Yönetimler Kongresi, Avrupa Konseyine üye 46 ülkedeki yerel ve bölgesel demokrasinin durumunu değerlendirmeden sorumludur. Başlıca işlevi yerel ve bölgesel demokrasilerdeki gelişmeleri denetlemek ve güçlendirmektir. Kongre bu bağlamda, 1985 yılında kabul edilen ve bu alandaki ilk bağlayıcı metin olan Şart'ın üye ülkelerdeki uygulamalarını denetler. Bu uluslararası Şart yerel ve bölgesel yönetimlerin haklarını korumak için normlar belirler ve Avrupa Konseyinin bütün üye ülkelerini bazı prensiplerin uygulanmasından sorumlu kılar.
İzleme Faaliyetleri
[değiştir | kaynağı değiştir]Kongre her üye ülkede, yaklaşık beş yılda bir izleme faaliyeti düzenler. Bu faaliyetin amacı Şart'ın ülkeler tarafından uygulanışını denetlemektir.[1]
İzleme Sonrası Faaliyetleri
[değiştir | kaynağı değiştir]İzleme sonrası faaliyetlerinin amacı, Kongre tarafından kabul edilen önerilerin uygulanışını garanti altına almak için arzu eden ülkelerin yetkililerine destek olmaktır.[2]
Yerel Seçimlerin Gözlemlenmesi
[değiştir | kaynağı değiştir]Davet edildiği takdirde, Yerel ve Bölgesel Yönetimler Kongresi bir ülkede gerçekleşen yerel ve bölgesel seçimleri gözlemleyebilir. Seçim gözlemlemek Kongrenin en öncelikli faaliyetlerinden biridir. Seçim gözlemleme ve Şart'ın siyasi izleme faaliyetleri, Avrupa'da yerel demokrasinin en önemli koruma mekanizmasını oluştururlar.[3]
Carta-Monitor: İzleme Raporlarının Veritabanı
[değiştir | kaynağı değiştir]Kongre aynı zamanda "Carta-Monitor" isimli bir veritabanı geliştirmiştir. Bu veri tabanında Avrupa Konseyinin tüm 47 üye ülkesinde Şart'ın uygulanışına dair raporlar ve analizler madde madde okunabilir. Veritabanı aynı zamanda birden fazla ülke ve madde arasında karşılaştırmalı bir analiz yapabilir. Maddelerin yürürlüğe girişi ve ülkeler tarafından Şart'a uygun bir şekilde uygulanıp uygulanmadıkları da bu sitede görülebilir.[4]
Kaynakça
[değiştir | kaynağı değiştir]- ^ "Arşivlenmiş kopya". 31 Ocak 2020 tarihinde kaynağından arşivlendi. Erişim tarihi: 30 Ocak 2020.
- ^ "Postsuivi de la Charte et dialogue postélectoral". 31 Ocak 2020 tarihinde kaynağından arşivlendi. Erişim tarihi: 30 Ocak 2020.
- ^ "Observation des élections locales et régionales". 31 Ocak 2020 tarihinde kaynağından arşivlendi. Erişim tarihi: 30 Ocak 2020.
- ^ "CARTA-MONITOR : lancement d'une base de données du monitoring de la Charte européenne de l'autonomie locale". 18 Aralık 2019 tarihinde kaynağından arşivlendi. Erişim tarihi: 30 Ocak 2020.
- Avrupa Konseyi
- 1985'te Fransa
- Özerklik
- Avrupa Yerel ve Bölgesel Yönetimler Kongresi
- Avrupa Konseyi antlaşmaları
- Yerel yönetimler
- Ermenistan antlaşmaları
- Avusturya antlaşmaları
- Azerbaycan antlaşmaları
- Belçika antlaşmaları
- Bulgaristan antlaşmaları
- Hırvatistan antlaşmaları
- Danimarka antlaşmaları
- Estonya antlaşmaları
- Finlandiya antlaşmaları
- Fransa antlaşmaları
- Yunanistan antlaşmaları
- Macaristan antlaşmaları
- İtalya antlaşmaları
- Litvanya antlaşmaları
- Lüksemburg antlaşmaları
- Karadağ antlaşmaları
- Kuzey Makedonya antlaşmaları
- Norveç antlaşmaları
- Polonya antlaşmaları
- Portekiz antlaşmaları
- Romanya antlaşmaları
- Sırbistan antlaşmaları
- Slovakya antlaşmaları
- İspanya antlaşmaları
- İsveç antlaşmaları
- Türkiye'nin antlaşmaları
- Ukrayna antlaşmaları
- Hollanda antlaşmaları
- Birleşik Krallık antlaşmaları
