ÖĞRENCİNİN SORUMLULUKLARI
a. OKULA GİRİŞ VE ÇIKIŞLAR
Öğrenciler okula formayla girerler ve çıkarlar. Tıraş olmamış, makyaj yapmış veya forması
uygun olmayan öğrencilerin derslere girmesine izin verilmez. Bu öğrenciler üzerlerini
değiştirmeleri (ertesi gün yıkanmış olarak iade edilmesi şartıyla forma temini) ya da tıraş
olmaları/makyajlarını silmeleri için bir Müdür Yardımcısının odasına gönderilirler ve kendilerine
bir ihtar yapılır.
Öğrencilerin, okul idaresinin izni olmadan, derslerin bitiminden önce okuldan çıkmaları kesinlikle
yasaktır. Dersler bitmeden okuldan çıkmak için özel izin talepleri ilgili Müdür Yardımcısına en az
24 saat önceden yapılmalı ve talep için geçerli bir gerekçe gösterilmelidir; bu taleplerin kabul
edilmesi veya reddedilmesi, Yönetim Kurulu ve okulun kurallarına uygun olarak, Müdür
Yardımcısının inisiyatifindedir.
Ana avluda Bayrak Töreninin yapıldığı Pazartesiler haricinde (bakınız TÖRENLER), öğrenciler
okula gelir gelmez sınıflarına çıkabilirler.
b- ASANSÖRÜN KULLANIMI
Bina tarihi eser olarak sınıflandırıldığından, asansörün aslına uygun olarak yenilenmesi ve
kullanımı son derece sıkı kurallara bağlıdır.
Ayrıca, sadece bir anahtara sahip olanların asansörü kullanmalarına izin verilmektedir. Bu
anahtar tıbbi bir belgenin ibrazıyla Müdür Yardımcıları tarafından ve sadece bahse konu
belgede belirtilen süre için verilmektedir.
Bu kart hiçbir şekilde başka bir öğrenci tarafından kullanılamaz. Ayrıca asansöre ikiden fazla
kişinin binmesi de kesinlikle yasaktır.
Yönetmeliğe uyulmaması uyarıya neden olacaktır.
Anahtarın kaybolması durumunda, ödemesi öğrenci tarafından yapılacaktır.
c- ÜNİFORMA
Milli Eğitim Bakanlığının yönetmeliği gereğince, öğrenciler okula formayla girerler ve çıkarlar.
Formaların temiz ve uygun şekilde giyilmesi gerekmektedir. Yönetmeliğe uyulmaması uyarıya
neden olacaktır.
Forma kurallarına uyulmasının iki amacı vardır:
– Mustafa Kemal Atatürk’ün arzuladığı cumhuriyet değerlerine saygı;
– Profesyonel bir ortamda talep edilen gerekliliğin öğrenilmesi.
Formayı giyen her öğrenci liseyi temsil etmektedir ve bu nedenle de okulda ve okul dışında,
gerek spor karşılaşmalarında, gerek sokakta, farklı etkinliklerde ve sosyal medyada uygun
şekilde hareket etmek mecburiyetindedir.
Öğrenciler aşağıdakileri giyebilirler:
● Okul arması işlemeli siyah pantolon (ya da kızlar için diz boyundan yatay bir el kadar
yüksek siyah etek/şort etek) ; ya da okul logolu bermuda;
● Okul arması işlemeli beyaz veya siyah polosu (kısa veya uzun kollu) ya da tişörtü;
● Okul arması işlemesi V yaka siyah kazak, siyah sweatshirt ya da siyah mont;
● Okul logolu bir alt kazak;
● Sadece spor derslerinde, okul arması işlemesi eşofman (hem üst hem alt).
Öğrenciler aşağıdakileri yapamazlar:
● Makyaj yapmak, oje sürmek, takma tırnak takmak;
● Küpe de dahil olmak üzere, çok sayıda takı takmak;
● Kulak dışında başka bir bölgede görünür şekilde piercing takmak, ve piercing’i gizlemek
için üzerine yara bandı yapıştırmak ya da maske takmak ;
● Polonun altına renkli tişört giymek;
● Formanın kazağını / swetshirt’ünü / kapşonlu hırkasını giymeden sınıf içinde manto
giymek veya şal takmak. Eldiven veya herhangi bir tür şapka takılması kesinlikle
yasaktır.
Saç ve sakal
Saç hangi uzunlukta olursa olsun, yüzün her zaman açıkta ve görünür olması gerekmektedir.
Saçların boyanması ve süslenmesi ve gölge/röfle yapılması yasaktır.
Erkek öğrencilerin sakal tıraşı olmaları zorunludur.
Ayakkabılar
Koyu renk ya da beyaz renkte sokak ayakkabıları, botlar ve spor ayakkabıları giyilmesi kabul
edilecektir.
Çorap
Koyu renklerde kısa ya da uzun çoraplar ve külotlu çoraplar giyilmesi kabul edilecektir.
Forma yönetmeliğine uymayan her öğrenci tıraş olması/ makyajını silmesi veya okul tarafından
hazır bulundurulan giysilerden birini ödünç alarak üzerini değiştirmesi için kendi Müdür
Yardımcısının odasına gönderilecektir.
Ödünç alınan giysi ertesi gün yıkanmış olarak Müdür Yardımcısına iade edilecektir.
d- DERSLERE DEVAMLILIK VE GEÇ KALMA
Öğrenci devamlılık kurallarına uymak zorundadır.
Devamsızlık
Öğrenci arka arkaya en fazla iki (2) günlük devamsızlığını yasal temsilcisi (“veli”) tarafından elle
yazılmış ve imzalanmış bir “dilekçe” ile gerekçelendirebilir.
İki (2) günü geçen devamsızlıklar ya da ortak sınavlara katılamama durumlarında, öğrenci bir
doktor raporu getirmelidir. Aynı şekilde ortak sınavlardan iki gün önce okula gelmeme
durumunda da doktor raporu sunulması gerekmektedir. (Veya başka bir resmi belge)
“Dilekçeler”, doktor raporları veya resmi diğer belgeler (Vize/pasaport randevusu, M.E.B.
kaynaklı bir aktivite, vb), derslere başladıktan sonraki en geç beş (5) iş günü içinde ilgili Müdür
Yardımcısına getirilmelidir, bu süre geçtikten sonra yapılan devamsızlık özürsüz(=resmi
belgesiz) olarak sayılacaktır.
Lise kapsamındaki bir faaliyete, M.E.B.’nin bir faaliyetine veya bir Spor Federasyonunun bir
faaliyetine devamsızlık not edilecek ancak devamsızlık günlerinde resmi bir belge gösterilmesi
durumunda sayılmayacaktır(=faaliyet).
Öğrenci, bir doktor raporu olsa bile, ne herhangi bir şekilde sınavdan sonra okuldan ayrılabilir,
ne de bir sınav gününde okula 1. dersten sonra gelebilir.
Bir ara sınavda ya da genel sınavda olmayan öğrenci, okula döndüğü gün, resmi bir belge
göstermesi durumunda derslerden sonra ara sınavı veya genel sınavı için telafi sınavına girer
telafi sınavının kesin zamanı ve yeri Müdür Yardımcısı ve/veya öğretmen tarafından öğrencilere
e-mail ile bildirilecektir).
Yirmi (20) günlük mazeretli (“özürlü”) devamsızlığı ve/veya mazeretsiz (“özürsüz”) on (10) günü
geçen her öğrenci, genel ortalaması kaç olursa olsun, doğrudan sınıfta kalacaktır.
Geç Kalmalar
Okula birinci dersten (sınav günü hariç) sonra gelen ya da bir teneffüsten sonra sınıfa geç gelen
öğrenci (hatırlatma: zil çaldıktan sonra öğrencilerin sınıfa girmesi için bir dakikaları vardır, zil
sınıfa dönmeleri için uyarıdır.) yarım gün devamsız sayılacaktır.
Öğrenci derse girebilmek için, öğretmenine vermek üzere, kendi Müdür Yardımcısından (ya da
kendisininki müsait değilse, başka bir müdür yardımcısından) geç kâğıdı almak zorundadır.
Birinci derse beş (5) kere geç kalan öğrenci otomatik olarak yarın gün devamsızlık yaptırımı ile
cezalandırılacaktır (e-okul)
Günün diğer saatlerindeki derslere herhangi bir gecikme, doğrudan yarım günlük izinsiz
devamsızlık cezasının sayılmasına neden olacaktır (e-Okul).
Bir sömestr boyunca yedi (7) kereden fazla geç kalan öğrenci derslerden sonra okulda cezaya
kalacaktır, ardından on dördüncü (14) geç kalmada Disiplin Kuruluna sevk edilecektir.
e- DERSLER
Uyulması gereken ilkeler
Okulda, elektronik cihazların (cep telefonları, fotoğraf makinaları) izin alınmadan kullanılmaları
yasaktır. Aynı şekilde doğrudan ya da dolaylı olarak internete bağlanabilen, fotoğraf çekebilen
ya da depolayabilen cihazların (örneğin “akıllı saatler”) kullanılmaları da yasaktır. İlk dersten
önce bu cihazların ilgili müdür yardımcısına teslim edilmeleri gerekmektedir. Sınıf temsilcisi
telefonları içeren kutuyu Müdür Yardımcısına götürecektir.
Kulüp saatlerinde, öğrenciler kulüplere gitmeden telefonlarını alacak ve kulüp saati
başlangıcında kulüp sorumlusu olan öğretmene teslim edeceklerdir.
İdare bu cihazların kaybolmasından sorumlu değildir.
Bir öğrencinin cep telefonunu kullanırken yakalanması durumunda, öğretmen durumu derhal
Seviye sorumlusuna bildirmelidir;
● İlk seferinde Müdür ve Müdür Başyardımcısı tarafından öğrenciye resmi uyarı verilir.
● İkinci kez yakalanan öğrenci ise Disiplin Kuruluna yönlendirilir.
Artık güvenlik nedeniyle dönem sonuna kadar telefonlara el konulmayacak.
Okulun malzemelerine zarar veren ya da bozan öğrenci Milli Eğitim disiplin düzenlemesine göre
cezalandırılacaktır. Öğrenci kendisinin sorumlu olduğu zararı ödeyecektir.
Sınıf kuralları aşağıdaki gibidir:
a. İzin almadan tuvalete gitmek, derslerde bir şey yemek (İlgili seviye sorumlusu
tarafından onaylanan pedagojik bir faaliyet bağlamı hariç), dersten başla bir şey
yapmak (müzik dinlemek, video seyretmek, e-mail göndermek, bilgisayarda oyun
oynamak…) yasaktır.
b. Çalışma için gereken malzemeyi derslerin başında hazırlamak.
c. Herkesin sözlerine saygı duymak (büyüklerinin olduğu gibi yaşıtlarının da),
dersleri dikkatli bir şekilde dinlemek, derslere katılmak, ciddi bir şekilde not
tutmak, söylenen ya da yazılanın doğru olduğundan emin olmasa bile kendisini
dersin dilinde ifade etmek, konuşmak.
d. Her kişiye karşı uygun bir dil kullanımı.
Sınıflarda düzen ve temizlik
Öğle tenefüsü boyunca sınıflarda bir şey yemek kesinlikle yasaktır. Buna karşın, öğrenciler
eSPace salonlarında ve eSPresso’da ve 12. Sınıflarda sınıflarında yemek yiyebilirler : bu
alanların kuralları sene içerisinde bildirilecektir. LaboSPhère’de yemek yemek de kesinlikle
yasaktır.
Sınıflarının temizliğinden bütün öğrenciler sorumludur.
Öğrenciler (tıpkı öğretmenleri gibi) öğle teneffüsünde ve dersler bitince ışıkları söndürmekle
sorumludurlar. Aynı şekilde, kışın, gün sonunda camları kapatmakla da sorumludurlar.
Sadece üzerinde isim yasan dosyalar içindeki defter, kitap ve kılavuzlar raflara veya dolaplara
yerleştirilebilir. Rafların sınıf öğretmeninin gözetimi altında düzenli bir şekilde yerleştirilmeleri
gerekmektedir. Bütün kitap, dosya, defter, spor giysilerinin üstünde isim yazmalıdır.
Revir
Hasta olan bir öğrencinin, içeride günde en fazla bir ders saati kadar kalabileceği revire
gitmeden önce sınıf temsilcisi eşliğinde bir Müdür Yardımcısından izin alması gerekmektedir.
Eğer öğrencinin durumu kötüleşirse ya da iyiye gitmezse ve hemşirenin ve Müdür Yardımcısının
ortak kararıyla, okul idaresi gelip öğrenciyi almaları için ebeveynlerine haber verecektir.
Aileyle yalnızca Seviye Sorumlusu veya hemşire iletişime geçebilir. Öğrenci doğrudan ailesine
yazmamalı, durumu değerlendirerek aileyle iletişime geçecek olan Seviye Sorumlusu
aracılığıyla iletişime geçmelidir. Aynı durum ebeveynler için de geçerlidir: Çocuklarıyla iletişim
okul günü boyunca Seviye Yöneticisi aracılığıyla gerçekleşmelidir.
Kuralların her türlü ihlali bir uyarıya yol açacaktır:
f. Kurallara ilk olarak uyulmadığı takdirde öğrenciye uyarı mektubu gönderilir;
g. İkinci seferinde, okulda çalışmaya bırakılır. (40 dakika)
h. Üçüncü seferinde, öğrenci, kurallara uyma taahhüdünü imzalamak üzere Müdür Yardımcısı
ve Rehber öğretmeni tarafından ebeveynleri ile birlikte çağrılacaktır.
i. Dördüncü seferinde, öğrenci derslerden sonra okulda bırakılır. (1 saat 20 dk)
j. Beşinci seferinde, Müdür ve müdür Başyardımcısı tarafından kayıtlara geçecek resmi bir
uyarı alır.
k. Altıncı seferinde, öğrenci Disiplin Kuruluna sevk edilir.
Okuldaki çalışmaları Perşembe günleri derslerden sonra (14.45) gerçekleşecektir.
f- DEĞERLENDİRME
Resmi Sınavlar
a) Resmi not sayısı
Ders yılı 2 yarıyıl şeklinde düzenlenmiştir.
Fransızca için haftada ikiden fazla performans notunun olduğu hazırlık sınıfları haricinde, her
ders için iki yazılı sınav notu ve iki performans notu verilir.
b) Resmi değerlendirmelerin not sistemi
Yazılı sınav: Yazılı sınav 100 puan üzerinden değerlendirilir.
Performans notu: Performans notu 100 puan üzerinden değerlendirilir ve bölüm toplantılarında
(ders yılı başlangıç zümresi) ilgili sınıf seviyesi ve dersin eğitim ekibi tarafından belirlenen
kriterlere göre verilir.
Bu kriterler arasında yazılı sınav tipi değerlendirmeler olabilir. Bu tür ölçme-değerlendirmeler için
Pedagoji Kurulu ve İdari Kurul tarafından belirlenen kurallar aşağıdaki dosyada mevcuttur :
Tableau des évaluations de la Performance l Performans nota giren değerlendirme tablosu
c) Yıllık Proje (9.-10.-11. sınıf)
Her sınıf için, her derse belirli bir maksimum sayıda Yıllık Proje tanımlanır. Öğrencinin
istekleri doğrultusunda Sınıf Öğretmeni, Yıllık Proje konusunu her öğrenciye kendi
tercihleri arasından atayacaktır. Daha sonra her öğrenci, kendisini yönlendiren
öğretmeniyle iletişim halinde, Zümrenin önerdiği listeden kendi konusunu seçmeli veya
öğretmen tarafından onaylanması gereken bir konuyu kendisi önermelidir.
Yıllık proje konusu seçildiği ders ile doğrudan alakalı olmalıdır.
Bu yıllık proje, ilgili Zümre tarafından belirlenen kriterlere göre 100 puan üzerinden
değerlendirilecektir. Pedagojik takibin etkili bir şekilde yapılabilmesi amacıyla bu 100 puan, son
teslim tarihleri her eğitim-öğretim yılının başında belirlenecek olan 3 aşamada verilmektedir.
Zümre başkanları ve sınıf öğretmenleri, takip edilecek prosedür hakkında öğretmenleri
bilgilendirir.
d) Uyarılar
Yıllık Proje : 12. Sınıflar Yıllık Projeden muaftır.
Ortalama Hesaplama : Bir dersin dönem notu yazılı sınavların sonuçlarının, performans
notlarının ve yıllık projenin ağırlıklı ortalaması alınarak (derslerin ders saatleri sayısına göre)
hesaplanır.
MEB’in (Türkiye Cumhuriyeti Milli Eğitim Bakanlığı) üst sınıfa geçmeyle ilgili yönetmeliği
Bir dersin değerlendirilmesi
Bir dersten başarılı olmak için iki durum mevcuttur:
● Ya iki sömestrin aritmetik ortalaması en az 50/100’dir,
● Ya da 2. dönemde elde edilen ortalama en az 70/100’dir, 1. dönemde elde edilen
ortalama ne olursa olsun.
Doğrudan üst sınıfa geçme
2023-2024 eğitim-öğretim yılında bir üst sınıfa geçme kuralları değişikliğe uğramıştır :
● Hazırlık
Üst sınıfa doğrudan geçebilmek için bir öğrencinin, 9. Sınıfa geçebilmek için sadece Fransızca
ve Türkçe derslerinin dikkate alınır.
● 9. ve 10. Sınıf
Bir öğrencinin tek bir borçlu dersi varsa ve bu bir baraj ders değilse, bu borç otomatik olarak
silinir ve bu nedenle öğrenci doğrudan ve borçsuz olarak bir üst sınıfa geçer.
Borçlu geçiş
Bir öğrenci yine de sınırlı sayıda borçla (doğrulamadığı konular) geçebilir:
● Öğrenci en fazla 3 borç ile bir üst sınıfa geçebilir.
● Önceki yıllardan kalan borçları varsa, borçlu olduğu derslerin toplamı 6’yı geçemez.
Baraj dersler
9. ve 10. sınıflar için, bir öğrenci bir üst sınıfa geçme durumunda olduğu halde Fransızca
derslerini ve/veya Türk Dili ve Edebiyatı dersini (Türk Dili ve Edebiyatı) geçemediyse, yıl
sonunda 100 üzerinden 50 veya daha fazla genel not ortalaması elde etse bile bu borç(lar) bir
sonraki yıla devredilir.
● 11. ve 12. Sınıf .
Öğrenci 100 üzerinden 50 yıllık ortalama elde ederse ortalama ile bir üst sınıfa geçer ve sadece
baraj dersten (T.D.E.) borcu kalır.
Baraj ders
Sadece konu Türk Dili ve Anlatımı (Dil ve Anlatım) borç sayılabilir ve yıl sonunda 100 üzerinden
50 veya daha büyük bir genel ortalama elde etse bile bir üst sınıfa borçlu geçer.
Bir üst sınıfa doğrudan geçmek için, öğrencinin tüm derslerini geçmiş olması gerekmektedir.
Not : Bir Öğrenci lise düzeyinde sadece bir defa sınıf tekrarlayabilir (Hazırlık hariç).
Bir öğrenci, ancak 12. Sınıfın sonunda 100 üzerinden 50 ortalama elde ettiyse ve geçmiş
yıllardan kalan borçlarını sildi ise mezun olabilir.
Telafi Sınavı
Sorumluluk Sınavı
Millî Eğitim Bakanlığının yönergelerine istinaden, ilgili Müdür Yardımcısı ve ilgili dersin bölüm
başkanının işbirliğiyle, iki veya üç sorumluluk sınavı düzenlenecektir. Bu sınavların biri Eylül
ayında, biri Şubat ayında ve bir diğeri de Haziran ayında yapılır. Bunlar daha önceki yıllarda
geçer not alınamayan derslerin sınavlarıdır. Sorumluluk sınavları ders saatleri içinde veya
dışında, hatta hafta sonunda bile düzenlenebilir.
Öğrenci sorumluluk sınavından 100 üzerinden 50 alırsa borcu silinir.
Dikkat! Bu sınavlarda alınan notlar yeni genel not ortalamasının hesaplanmasında, ortalamayı
düşürüyor olsalar bile, hesaba katılmaktadır.
Seviye Sınavı (Yeterlilik Sınavı)
Hazırlık sınıfını geçemeyen öğrenciler (aynı zamanda doğrudan 9. Sınıfa geçmek isteyen yeni
öğrenciler), Türkçe ve Fransızca seviye sınavına gireceklerdir. 9. Sınıfa geçebilmek için
öğrencinin bu sınavların her birinden 100 üzerinden en az 70 alması gerekmektedir.
Uyarılar : Bir öğrenci lise eğitimi boyunca sadece bir kere (hazırlık sınıfı hariç) sınıfta kalabilir.
g- TENEFFÜSLER
Büyük teneffüs (ara – yemek)
Anahtarlardan sorumlu olan sınıf temsilcisi sınıfını büyük teneffüsün başında kilitlemek ve
derslerden önce de açmakla sorumludur.
Kütüphane ve laboratuvarlar ve spor salonu büyük teneffüs boyunca bütün öğrenciler için açıktır
ama bu alanlarda bir şey yemek kesinlikle yasaktır.
Hazırlık sınıflarının 4. katta bulunan, otonomi salonu, eSPace, yürütülen Otonomi derslerinde
kararlaştırılacak bir tarihten itibaren olmak üzere, sadece Hazırlık sınıfları için açıktır.
9. sınıfların otonomi salonu olan eSPresso, yürütülen Otonomi derslerinde kararlaştırılacak bir
tarihten itibaren olmak üzere, sadece 9. Sınıf öğrencileri için açık olacaktır.
Otonomi sınıfı olan 10. ve 11. sınıfların otonomi sınıfları çalışma alanı olduğu için yemek
tenefüsünde açık değildir.
Büyük teneffüs sırasında, öğrenciler ana avluya ve arka avluya geçmekte özgürdürler.
Büyük teneffüs sırasında, yönetmelik İdare tarafından onaylanıp öğrenciler imzaladıktan sonra,
12. Sınıf öğrencilerinin sınıflarında kalmalarına ve sınıflarını sonraki dersler için temiz tutmaları
kaydıyla yemeklerini orada yemelerine izin verilmektedir. Teneffüsün hemen başında kantine
inmiş olan 12. sınıf öğrencilerinin büyük teneffüsün sonuna kadar tekrardan sınıflara çıkmasına
izin verilmeyecek.
Su sebillerinin kullanımı
Su sebilleri teneffüsler sırasında kullanılacaktır.
Su sebilinin kullanımı nedeniyle derse geç kalınması kabul edilmeyecektir; öğrencinin bir geç
kâğıdı alması gerekecektir.
Su sebillerinin ders sırasında kullanılması kesinlikle yasaktır.
Öğrenciler su sebilini kullanmak için kuyruğa girmelidirler
Suyla oyun oynanması ya da suyun israf edilmesi kesinlikle yasaktır.
Bu kurallara uyulmaması durumunda, öğrencilere uyarı verilebilir.
h- TÖRENLER
Bayrak töreni (pazartesi sabahı saat 07:55’de ve cuma saat 14:45’te)
Öğrenciler her pazartesi sabahı ve cuma gün sonunda bayrak törenine katılırlar.
Pazartesi sabahları yapılan bayrak töreni Öğretmenler Günü (24 Kasım) haftasına kadar ve
Francophonie Bayramından (20 Mart) sonra ana avluda gerçekleştirilir. Yani öğrenciler
sınıflarına çıkmaz ve sınıflarını belirten panonun önünde sınıf olarak sıraya girerler.
Bu iki tarih arasında (24 Kasım – 20 Mart), cuma günleri yapılan tören gibi, bu törenler sınıflarda
gerçekleştirilir. Yani öğrencilerin eğer isterlerse okula gelir gelmez sınıflarına çıkmalarına izin
verilir.
Pazartesi sabahki tören saat 07:55’tedir; saat 08:00 olmasa bile okula tören sırasında ya da
sonrasında gelen her öğrenci geç kalmış sayılacaktır.
Sınıflarda düzenlenen törenler de avludaki gibi gerçekleştirilecek, kapılar açık olacak, öğrenciler
ayakta ve saygı duruşunda olarak İstiklal Marşını söyleyeceklerdir.
Diğer törenler (gösteri salonunda veya ana avluda)
Öğrenciler ve öğretmenleri Müdür Yardımcısı aşağı inebileceklerini bildirene kadar sınıfta
beklerler.
Öğrenciler tören sırasında dersi olan öğretmenlerinin eşliğinde ana avluya ve/veya gösteri
salonuna ineceklerdir.
Öğrenciler panolarla belirtilen sıralara gireceklerdir.
Tören sırasında, saygılı ve sorumlu (sessiz olunması, uyunmanın yasak olması, vs.) bir tutum
içinde olmaları gereken öğrencilerin düzgün şekilde durmalarından öğretmen sorumludur.
i- İLETİŞİM
Dijital İletişim Tüzüğü
Bu iletişim tüzüğünün ilk versiyonu, gönüllü öğretmenler ve bir grup öğrencinin işbirliğiyle
yazılmıştı.
Bu tüzük, kurumun yeni projesinde tanımlanan değerler ve uygulamalarımızın gelişimi göz
önüne alınarak her sene güncellenir.
Tüzük sizlerin önerilerinize ve öğretim araç ve tekniklerindeki gelişmelere uygun olarak
gelişmektedir.
Tüzük okul topluluğu dahilindeki bütün iletişimler için geçerlidir: idare, öğretmenler, hizmetler
(yönetim, bilişim, iletişim, kütüphane, rehberlik), personel ve öğrenciler.
1. Bilgilerin etkin bir şekilde dolaşımını temin etmek amacıyla, eğitim gurubunun hepsinin
postalarını (okulun e-mail kutusu, …@sp.k12.tr) günde en az bir kere ve hafta sonunda
da bir kere kontrol etmeleri beklenmektedir.
2. Cevap bekleyen e-mailler için, cevabın sistemli bir şekilde (sözlü ya da e-mail ile)
mantıklı bir süre içinde verilmesi gerekmektedir. Bu durum bütün okul gurubu için
geçerlidir.
3. Saygın ve verimli bir çalışma ortamı sağlamak için, Sainte Pulchérie bünyesindeki
e-maillerin uygun bir formata göre gönderilmesi gerekmektedir:
– konu bölümü olmadan e-mail gönderilmez (“konu”) ;
– e-mailin başında ve sonunda selamlar/ iyi dilekler belirtilmelidir;
– Mesleki / akademik kadroya uygun bir dil kullanılmalıdır;
– e-mailin sonunda imzanın bulunmalıdır (Ad, SOYAD, (numara)- sınıf)
4. Öğretmenlerin, mücbir sebepler dışında, öğrencilere ders sırasında herhangi bir yanıt
isteyen e-postalar göndermekten kaçınmaları rica olunur.
5. Bir öğretmen, o gün sınıfta tartışmış olması koşuluyla, en geç saat 17:00’ye kadar bir
sonraki gün için bilgi veya ödev gönderebilir. Buna uyulmaması durumunda, sınıf adına
öğretmeni bilgilendirmek ve sorunun devam etmesi halinde konuyu Seviye Başkanına
iletmek Sınıf Temsilcisinin görevidir.
6. Bir öğretmen ertesi okul günü ile ilgili olmayan bir e-maili (ödev, bilgi, vs.) saat 17:00’den
sonra da gönderebilir.
7. Herkesin dinlenmesi ve rahatlığı için zaman ayırmak adına, akşamları veya hafta
sonlarında e-mail göndermek yerine, mümkün olduğu zamanlarda “gönderiyi
programlama” (eğitim videosu için buraya tıklayın) işlevini kullanmanızı tavsiye ediyoruz.
8. Öğrencilerin çalışmalarını planlamalarına imkân tanımak ve eğitim beklentilerine cevap
verebilmek amacıyla, bir öğretmen sınıfta bu konuda açıklama yapmadığı taktirde e-mail
ile ödev göndermeyecektir.
9. Acil isteklerde veya acil durumlarda e-mail yoluyla iletişim kurulması uygun değildir. Bu
gibi durumlarda, başka bir iletişim yolu kullanılmalıdır (Gidip muhatapla yüz yüze
konuşmak ya da kendisine telefon etmek).
10. Veliler ve öğretmenler arasında e-mail yoluyla iletişim kurulması sırasında eksiksiz,
müşterek ve tutarlı bir yanıt verebilmek amacıyla Müdür Yardımcısı da her zaman bilgi
kısmında (“CC”) eklenmelidir.
11. Okul hayatıyla ilgili (devamsızlıklar, hastalıklar, telafi sınavları, not yükseltme talepleri…)
öğrencilerden veya ebeveynlerden gelecek bütün soruların Müdür Yardımcısına iletilmesi
gerekmektedir. Eğer bir öğretmen bilgi kısmına Müdür Yardımcısının eklenmemiş olduğu
böyle bir talep alırsa bu iletiyi ona da göndermelidir.
12. İdarenin her sene yenilenmesi zorunlu olan kesin onayı olmadan, öğretmenlerin ve
öğrencilerin şahsi telefon numaralarını paylaşmaları yasaktır.
13. Eğitim kadrosunun üyelerinin öğrencilerle şahsi e-mail adresleri, sosyal medya
mesajlaşma uygulamaları üzerinden iletişim kurmaları ve ayrıca bu platformlarda
“arkadaş olarak” karşılıklı birbirlerini takip etmeleri de yasaktır.
14. Profesyonel Gmail profilinizde, profesyonel vesikalık bir fotoğraf yüklemeniz veya hiçbir
resim yüklememeniz istenmektedir. Bu bütün kadro ve öğrenciler için de geçerlidir.
15. Eğitim kadrosunda herhangi bir görev değişikliği veya öğrencilerde bir sınıf değişikliği
durumunda elektronik postaların sonundaki otomatik imza güncellenmelidir. Çalışanlar
bunu İletişim Biriminden rica etmelilerdir (communication@sp.k12.tr) ; öğrenciler mail
sayfasının yukarı üst köşesinde ayarlara girip, Genel Ayarlar kısmında Otomatik İmza ya
tıklayarak değiştirebilirler.
SPresse
Bu gruba dahil olan öğrencilerin listesi, yılın başında eSPrit platformunda yayınlanır. Yayınlar,
Müdür tarafından önerilmiş ve onaylanmış tüzüğe uygun olacaktır.
Bu öğrenciler, cep telefonlarını uçak modunda tutma, ders dışında kullanma ve, bazı etkinlikler
için, öğretmenin izni ile sınıfta kullanma iznine sahiptirler. Öğrencilerin kendilerinden izin
almadan öğretmen ve öğrencilerin fotoğraflarını çekme izinleri yoktur.
Bu öğrenciler, sınav haftaları boyunca, günün başında telefonlarını veya telefonlarına bağlı olan
kol saatlerini temsilciye vermelidirler. Bu kurallara uymayan her öğrenci gruptan çıkarılacaktır.
j. Tahliye Sırasında Yapılacaklar (Deprem, Yangın, Tatbikat)
Tatbikat durumunda, özel bir alarm sesi tatbikatın başında ve sonunda duyulacaktır.
Gerçek bir deprem durumunda, hiçbir ses sinyali duyulmayacaktır. Gerçek bir acil
durumda, alarm devreye girecektir.
Tatbikat
Bir tahliye tatbikatı tıpkı gerçek bir acil durum anıymış gibi ele alınmalıdır, bu nedenle
öğretmenler ve öğrenciler tatbikatı son derece ciddiye almalıdırlar. Her öğretmen kendi
sınıfındaki öğrencilerin güvenliğinden ve tahliyesinden sorumludur. Bu tahliye Müdür
Yardımcısından gelecek bir işareti beklemeden yapılmalıdır.
Öğretmen ders verdiği sınıfların her birinin rengini ve bunlarla ilgili tahliye planını bilmeleri
gerekmektedir.
Tıpkı gerçek bir acil durumda olduğu gibi, tahliye tatbikatları önceden bildirilmeyecektir; bu
nedenle öğretmenler her an bu duruma göre hareket etmeye hazır olmalıdırlar. Önemli
reflekslerin kazanılmasını sağlayan bu tatbikatlar ciddiye alınmalıdır.
Deprem Anında
Bir deprem anında yapılması gerekenlerin özetini burada bulabilirsiniz. Detaylı bir dosya sene
başında tarafınıza gönderilecektir.
Deprem anında, öğrenciler ve öğretmen elleriyle başlarını koruyarak ve bedenleriyle “yaşam
üçgeni” (çökme tehlikesi olmayan sabit mobilyaların oluşturduğu alan) pozisyonunu alarak
sıralarının ve masalarının yanında durmalıdırlar
Öğretmenin öğrencilerin paniğe kapılmalarını engellemek için örnek bir tutum içinde olması
gerekmektedir.
Deprem anında ve tahliye esnasında asansör, cep telefonu veya her türlü elektrikli ekipmanın
kullanılması kesinlikle yasaktır.
Depremden Sonra
Sarsıntılar biter bitmez, müdür yardımcısının işaretini beklemeden, öğretmen tahliye
planında öngörülen merdivenlere doğru sınıfı tahliye edecektir. Öğretmen bütün öğrencilerin
sınıftan çıktığından emin olacak, sınıf defterini alacak ve öğrencilere ana avluda eşlik edecektir.
Tatbikat veya deprem anında öğretmenler odasında bulunan kişilerin organizasyonu
kolaylaştıracak şekilde hazır bulunması gerekmektedir. Mola için dışarı çıkan kişiler tekrar okula
giremeyecektir.
Ana bahçede, bir sınıftan sorumlu olan öğretmen aşağıdakileri yapacaktır:
● Yoklama yapmak
● Kendi sınıfının öğrencilerini bir arada tutmak
● Öğrencilerin yere oturmasını sağlamak
● Her türlü sorunu kriz masasına bildirmek
● Öğrencileri olay hakkında bilgilendirmek ve onları sakinleştirmek
● Öğrencileri olay süresince (belirsiz bir süre boyunca) gözlemlemesi ve onları tutmalıdır.
Öğretmenlerin, sorumlu oldukları öğrenci grubundan ayrılmadan, kriz masasının üyeleri (Müdür
Yardımcıları) ile irtibatta olmaları gerekmektedir.
Ön bahçeye tahliyenin ardından, kriz masası sorumlularının emri ya da izni olmadan binaya
girilmesi yasaktır.
Yangın alarmı durumunda
Alarm devreye girdiğinde, müdür yardımcısının işaretini beklemeden, öğretmen tahliye
planında öngörülen merdivenlere doğru sınıfı tahliye edecektir. Öğretmen bütün öğrencilerin
sınıftan çıktığından emin olacak, sınıf defterini alacak ve öğrencilere ana bahçeye kadar eşlik
edecektir.
Alarm süresince öğretmenler odasında bulunan kişilerin organizasyonu kolaylaştıracak şekilde
hazır bulunması gerekmektedir. Mola için dışarı çıkan kişiler tekrar okula giremeyecektir.
Ana bahçede, bir sınıftan sorumlu olan öğretmen aşağıdakileri yapacaktır:
● Yoklama yapmak
● Kendi sınıfının öğrencilerini bir arada tutmak
● Öğrencilerin yere oturmasını sağlamak
● Her türlü sorunu kriz masasına bildirmek
● Öğrencileri olay hakkında bilgilendirmek ve onları sakinleştirmek
● Öğrencileri olay süresince (belirsiz bir süre boyunca) gözlemlemesi ve onları tutmalıdır.
Öğretmenlerin, sorumlu oldukları öğrenci grubundan ayrılmadan, kriz masasının üyeleri (Müdür
Yardımcıları) ile irtibatta olmaları gerekmektedir.
Ön bahçeye tahliyenin ardından, kriz masası sorumlularının emri ya da izni olmadan binaya
girilmesi yasaktır.
